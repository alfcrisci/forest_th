## forest_therapy

Prove: 

    27 Agosto - percorso da Pratorsi (1320 m) a Rifugio del Montanaro (1570 m);
    27 Agosto - breve ciclo diurno presso Rifugio del Montanaro (1570 m);
    27 Agosto - percorso da Rifugio del Montanaro (1570 m) a Pratorsi (1320 m);
    27 Agosto - breve ciclo diurno presso Pian dei Termini (920 m);
    31 Agosto - lungo ciclo diurno presso Pian dei Termini (920 m);
    31 Agosto - misure di concentrazione in barattolo con foglie sminuzzate (documentate nel grafico).

### Note preliminari:

    I due cicli presso Pian dei Termini, osservati presso lo stesso sito, localizzato lungo una linea divisoria, praticamente
    sulla stessa quota, tra Castagni (a monte) e Abete Douglas (a valle), evidenziano concordanza del moderato aumento delle
    concentrazioni di BVOC tra le ore 13 e le 14 solari.
    
    Il ciclo presso Pian dei Termini del 31 Agosto evidenzia un interessante "picco" (probabilmente non completamente
    rappresentato) nelle prime ore di irraggiamento solare (trend discendente dalle ore 08:45 solari alle ore 12 solari), con
    valori iniziali quasi doppi anche rispetto al picco locale di cui al punto 1.
    
    Il ciclo del 31 Agosto evidenzia crollo delle concentrazioni dopo le ore 14 solari, forse legato alla diminuzione 
    (azzeramento o quasi, in realtà) della radiazione solare diretta causa nuvolosità.
    
    Il percorso Pratorsi - Rifugio del Montanaro del 27 Agosto evidenzia nuovamente concentrazioni più elevate all'inizio (circa
    ore 08:30 solari), in diminuzione praticamente continua durante il percorso (di salita); questa potrebbe essere una 
    caratteristica "ambientale" comune e ricorrente.
    
    Il percorso Rifugio del Montanaro - Pratorsi del 27 Luglio evidenzia valori molto bassi, e in diminuzione, tra le ore 11:00 
    solari e le ore 11:50 solari circa, tanto che a Pratorsi, alle ore 11:50 solari, si rilevavano valori quattro volte inferiori 
    rispetto alle ore 08:30 solari.
    
    Il breve ciclo diurno presso Rifugio del Montanaro evidenzia una diminuzione continua tra le ore 09:35 solari e le ore 10:55
    solari, ocon valori che si dimezzano e si accordano sia con gli ultimi valori del percorso Pratorsi - Rifugio del Montanaro, 
    sia con i primi valori del percorso Rifugio del Montanaro - Pratorsi.
    
    Quindi, a Pian dei Termini, per quanto finora osservato, a parità di VOC nell'aria, la relativa frazione biogenica (da 
    piante) è la maggiore. 
    
    Considerando siti diversi tra loro, occorrerà definire uno "zero" specifico per ciascun sito ai fini della definizione dei 
    valori di VOC biogenici (al netto, cioè, dei VOC di origine antropica, che sono inquinanti).
    
    Se si dovessero esprimere "linee guida" in questo momento, ai fini della foresta-terapia si consiglierebbero le prime ore 
    della mattina (dopo l'alba, per es. dalle ore 08 alle ore 10).
    
    In considerazione del breve periodo di osservazione, non è dato sapere se in diversi momenti dell'anno (per es., Giugno-
    Luglio), i valori di BVOC possano essere maggiori, fatto per altro assai probabile. Né è dato sapere se e quanto le anomalie 
    termiche e pluviometriche (sintetizzate da indici di siccità) possano aver influito sui dati osservati. In ogni caso, la 
    variabilità delle concentrazioni di BVOC in aria sono è molto più grande di quanto mi aspettassi, ma - come illustrato sopra
    - alcune tendenze generali sembrano emergere.
    
    
    Le misure di concentrazione in barattolo da foglie sminuzzate evidenzia l'attesa "classifica" dell'immagazzinamento di BVOC 
    nelle foglie: Abete >> Castagno > Faggio. Abete Bianco di Pratorsi (1320 m) leggermente superiore rispetto ad Abete Bianco di 
    Porta Franca (1600 m). Abete Dougla di Pian dei Termini (920 m) del tutto comparabile ad Abete Bianco di Pratorsi (1320 m), e 
    forse leggermente superiore anche in considerazione della minore quantità di foglie utilizzate.
    
    I valori registrati a Pian dei Termini nel corso delle misure con foglie sminuzzate, e anche poco prima (non salvati) 
    evidenziavano i livelli minimi di VOC più bassi tra tutti quelli finora osservati (inclusa zona forestata intorno a Lago 
    Tavianella, riferimento paese di Montepiano, alta valle del Bisenzio), che dimostrano la purezza dell'aria a Pian dei Termini 
    (e che hanno costretto a ridefinire ancora, verso il basso, lo "zero" dello strumento). Questa considerazione appare molto 
    importante ai fini della promozione del sito.
    
    
    Infine, l'evidenza delle elevatissime concentrazioni di BVOC nelle foglie di abete (bianco e douglas), almeno un ordine di 
    grandezza superiori rispetto a castagno e (ancora di più) a faggio (anche considerando che le masse di foglie di faggio e 
    castagno erano decisamente superiori rispetto alle masse di aghi di abete inserite nei barattoli), conferma e rafforza quanto 
    noto; insieme alle osservate, elevatissime concentrazioni anche di composti bioattivi solubili in acqua (polifenoli), questo 
    fatto conforta e orienta ancora di più rispetto a un impiego ad ampio spettro, di tipo anche "produttivo", degli aghi di 
    abete.
